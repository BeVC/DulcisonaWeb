<div class="curriculum" *ngIf="toggle">
  <img src="../../assets/images/foto_cv_koor_1.jpg" />
  <div class="text">
    <p class="title"><span>Curriculum</span> - <span (click)="uiOnToggleClicked()">koor</span></p>
    <p>Dulcisona is ontstaan uit een initiatief van enkele leraren en vrienden van het Sint-Janscollege in Sint-Amandsberg. Onder de vleugels van Marian Steyaert groeide de groep uit tot een volwaardig koor dat in 1984 de naam dulcisona kreeg.</p>
    <p>Gaandeweg werd een uitgebreid repertoire opgebouwd van renaissance tot twintigste-eeuwse koormuziek waaronder: de “Mass for Four Voices” en de “Mass for Five Voices” van Byrd, Magnificats van Lassus, Krebs en Pärt, motetten en cantates van de Bach-familie, romantische koorliteratuur van Brahms, Mendelssohn en Vlaamse componisten, het “Gloria” van Vivaldi, de “Missa Sancti Nicolai” van Haydn, het “Te deum” van Charpentier en motetten van Poulenc.</p>
    <p>Daarnaast werkte dulcisona aan heel wat grotere producties mee. Dit was een uitgelezen kans om met orkesten als I Fiamminghi en het Filharmonisch Orkest van Vlaanderen en met dirigenten als Kurt Bikkembergs, Rudolf Werthen, Grant Llewellyn en Chikara Imawura samen te werken. Op het programma stonden onder meer operafragmenten van Wagner en Verdi, het “Inferno” van Rosseau, de “Negende symfonie” van Beethoven, de “Rubenscantate” van Benoit, de “Carmina Burana” van Orff, het “Requiem” van Fauré en de integrale uitvoering van het “Weihnachtsoratorium” van Bach.</p>
    <p>Dulcisona bevestigde zich in 2015 in ereafdeling tijdens de provinciale koorzangtoernooien en zingt daarmee sinds 2003 onafgebroken in ereafdeling. In 2008 werd dulcisona finalist in de koorwedstrijd "Koor van het Jaar" georganiseerd door Koor en Stem in samenwerking met Canvas en Klara.</p>
    <p>Op 11 september 2011 voerde dulcisona in het kader van het Festival van Vlaanderen samen met het Brussels Philharmonic - Vlaams Radio Orkest, het Vlaams Radio Koor, het Gents Madrigaalkoor en het knapenkoor In Dulci Jubilo het “War Requiem” van Benjamin Britten uit in het BOZAR in Brussel als eerbetoon aan de slachtoffers van 9/11 – toen dag op dag tien jaar geleden. De uitvoering van dit magistrale epos onder leiding van Sir Neville Marriner werd voor de uitvoerders en het publiek een fel gesmaakt muzikaal hoogtepunt.</p>
    <p>Ondertussen wordt volop getimmerd aan het jubileumconcert van 15 november 2014 naar aanleiding van het 30-jarig bestaan van dulcisona. Zoals de trouwe luisteraars zich van vorige edities zullen herinneren wordt dit opnieuw een topevenement op het dulcisona palmares.</p>
  </div>
</div>

<div class="curriculum" *ngIf="!toggle">
  <img src="../../assets/images/_DSC4054.jpg" />
  <div class="text">
    <p class="title"><span>Curriculum</span> - <span (click)="uiOnToggleClicked()">dirigent</span></p>
    <p>Marian Steyaert begon haar muzikale opleiding in 1975 aan de Stedelijke Muziekacademie van Eeklo. In 1979 behaalde zij er het einddiploma piano en de regeringsmedaille. Zij werd in 1979 tevens laureaat van de Wedstrijd Axion Classics van Dexia Bank.</p>
    <p>Zij zette haar studie voort aan het Koninklijk Muziekconservatorium te Gent waar ze onder meer het diploma "koordirectie" behaalde.</p>
    <p>Momenteel werkt zij als lerares piano aan de Muziekacademie van het Gemeenschapsonderwijs in Gent. Ze geeft eveneens pianoles aan de Stedelijke Muziekacademie van Eeklo.</p>
    <p>      Sterk geboeid door het koorleven heeft ze als koorzanger al aan heel wat producties in binnen- en buitenland deelgenomen. Hoewel zij ook optreedt als gelegenheidsdirigente, is zij onafscheidelijk verbonden met het koor Dulcisona dat ze sinds het ontstaan ervan dirigeert.</p>
  </div>
</div>